Title: Ξενοδοχείο Γερμανικό

----

Introtext: 

“To Γερμανικό” είναι ένα μικρό, αυθεντικό, παραδοσιακό κατάλυμα ακριβώς μπροστά στο φυσικό λιμάνι της Νταμούχαρης στην Ανατολική Ακτή του Πηλίου στο Αιγαίο Πέλαγος (Ελλάδα), δίπλα στο παλιό κτίριο που χρησιμοποιήθηκε ως τελωνείο στο παρελθόν. Είναι το παλαιότερο ξενοδοχείο στην περιοχή και αυτός είναι ένας από τους κύριους λόγους που το καθιστά ιδανική επιλογή περισσότερο για τους ταξιδιώτες από τους τουρίστες, που αναζητούν μοναδικότητα, ρομαντισμό παλαιότερων εποχών και φυσική ζεστασιά, μακριά από πολυσύχναστα, απρόσωπα και σύγχρονα μεγάλα ξενοδοχεία!

----

Blocks: 

- 
  layout: textimage
  heading: Ιστορία του κτιρίου
  text: |
    Το παραδοσιακό κατάλυμα “Το Γερμανικό” στεγάζεται σε ένα από τα παλαιότερα κτίρια της περιοχής, που παρουσίασε έντονη δραστηριότητα καθ’ όλη τη διάρκεια του περασμένου αιώνα.
    
    Το διώροφο οίκημα χτίστηκε περίπου το 1910, σε μία περίοδο κατά την οποία η Νταμούχαρη με το φυσικό της λιμάνι, μοναδικό σε ολόκληρη την περιοχή, χρησίμευσε ως ο σταθμός ανεφοδιασμού του Ανατολικού Πηλίου. Το Γερμανικό είναι πλήρως φτιαγμένο από πηλιορείτικη πέτρα και ξύλο. Αυτός είναι ο λόγος που κάνει το εσωτερικό του κτιρίου ανθεκτικό ακόμη και στις υψηλότερες καλοκαιρινές θερμοκρασίες. Αρχικά λειτουργούσε ως μπακάλικο και κατοικία. Κατά τη διάρκεια του ελληνικού εμφυλίου πολέμου (1946-1949), ο τελευταίος ιδιοκτήτης και κληρονόμος του Βόντζος Γεώργιος, αναγκάστηκε να το εγκαταλείψει οριστικά. Μια νύχτα πήρε την οικογένειά του με τη μικρή του βάρκα και μετακόμισε στη Σκιάθο, ένα από τα γειτονικά νησιά των Σποράδων. Δεν επέστρεψε ποτέ ξανά στον τόπο καταγωγής του. Ήταν στενά συνδεδεμένος με την Νταμουχαριανή οικογένεια “Βαϊνοπούλος” (διαβάστε Ιστορία της Νταμούχαρης), δεδομένου ότι η σύζυγός του Ηλέκτρα ήταν κόρη του Απόστολου και της Βικτώριας (οι προπαππούδες μας). Αργότερα, το κτίριο νοικιάστηκε σε έναν ντόπιο κάτοικο τον Τσάμη Παναγιώτη και φιλοξένησε ένα κρασάδικο και ένα πανδοχείο για τους ψαράδες, οι οποίοι χρησιμοποιούσαν τη μεγάλη ταράτσα του για να απλώνουν τα δίχτυα τους και να τα στεγνώνουν στον ήλιο.
  link:
    - germaniko/istoria-toy-ktirioy
  image:
    - ghermaniko-01.jpg
  _key: textandimage
  _uid: textandimage_1551102531697_207

----

Description: 

----

Featuredimage: - ghermaniko-01.jpg